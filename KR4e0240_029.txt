# -*- mode: mandoku-view; -*-
#+TITLE: 倪文貞集
#+DATE: 2015-08-25 00:27:25.876376
#+PROPERTY: ID KR4e0240
#+PROPERTY: BASEEDITION WYG    
#+PROPERTY: JUAN 奏疏卷八
<pb:KR4e0240_WYG_029-1a>¶
欽定四庫全書¶
　倪文貞奏疏巻八¶
　　　　　　　　　　　　明　倪元璐　撰¶
　　餉部事宜疏¶
題為恭承召對申奏餉部事宜事該臣等奏近設總督¶
勦寇糧餉侍郎轄餉三百萬凡東南勦餉多經解㑹此¶
因寇警部臣莊祖誨時或往來衡陽長沙之間即有言¶
其不宜逍遥衡岳自便者疏下臣部臣思衡岳誠逺然¶
<pb:KR4e0240_WYG_029-1b>¶
臣實不敢遥定處所責之必前葢以餉與兵異餉部亦¶
與督撫不同督撫與兵逼賊為功餉部與餉避賊為智¶
臣頃徧詢楚紳皆云轉輸最便莫如武昌而今武昌破¶
矣惟恐以規近而適齎盜糧所以未敢輕議又且道路¶
紆阻時日躭稽呼應不時即憂他變左兵囂騷非無餉¶
也逺莫致耳以臣之議自今各督撫鎭額餉皆由臣部¶
酌量道里就近撥𣲖頃行江督已劄撥江西三府凖此¶
類推禁旅則撥鎭江揚州秦督則撥川西陜西鳳督則¶
<pb:KR4e0240_WYG_029-2a>¶
撥應天和鳳徽寧黔督則撥雲南淮撫則撥全淮及割¶
揚州十分之一皖撫則撥滁州太平池州廣德豫撫則¶
撥河北三府沅撫則撥貴州一省鄖撫則撥四川川東¶
楚撫則撥湖廣湖南諸府左鎮則撥截江西五分之一¶
並聽各該督撫自馳檄使惟左鎭則隨兵所在闗白秦¶
鳳二督行文所有錢糧著各該地方差委徑達軍前或¶
遇軍行遼逺許交駐扎鎭所該道代為轉輸地方延誤¶
者該督撫立行題叅加等處治解官竣役從優題敘賞¶
<pb:KR4e0240_WYG_029-2b>¶
罰既明趨事必速如此則餉部無所事事矣而聖衷慮¶
此尤為宏逺恭奉面諭云撥餉就近最便餉部不必議¶
裁葢為提攝考覈固須重臣耳今議餉部移駐南京居¶
中控逺不特勦餉凡京邊一切錢糧悉照近頒聖諭責¶
成撫按推官事理移文四促只藉文告為威靈其銜即¶
宜改為總督催儹中外糧餉侍郎臣部亦實藉之分其¶
猷念矣末議無當恭候聖裁崇禎十六年七月十三日¶
具題奉㫖撥餉就近允屬便計各督撫鎭額餉著照依¶
<pb:KR4e0240_WYG_029-3a>¶
奏内𣲖定地方徑運解軍前一應轉輸題叅優敘等項¶
俱依議該部仍將撥過數目若干詳行奏明餉部免設¶
莊祖誨著回京另用欽此¶
　　辭講專部疏¶
題為敬辭講員以專部務事該臣䝉恩陛見之又明日¶
即䝉欽命充補日講官臣時以樞部任宏而侍郎事少¶
冀可補塞勉用祗承何意殊恩㧞司計事繁重填委坐¶
困駑鼯臣私意朝攬金倉之司即夕逃啓沃之寄乃昨¶
<pb:KR4e0240_WYG_029-3b>¶
二十四日酉時忽接閣𣲖講章期須來朔進講臣隨詣¶
閣力辭而閣臣以臣自承前命不曾效有一言且未奉¶
㫖刋除例難逕行出缺以此臣宜自請恭惟聖明學問¶
日就月將臣每入對殿廷必得飫領大謨而出此豈徒¶
微忠欲竭抑亦顯敎宜承如臣苟可兼綜義必無容自¶
外實以心計既粗無暇精言性命身匏有繋不能兼典¶
衣冠望准所辭别遴能者臣不勝諄切待命之至崇禎¶
十六年七月二十五日具題奉㫖卿學誼素優還著遵¶
<pb:KR4e0240_WYG_029-4a>¶
㫖供事以資啓沃不必遽辭該部知道¶
　　宥罪錫類疏¶
題為請行堯舜之術立忠孝之教以饋兵制用濟急拯¶
危事今國用甚詘重之蠲額至五百餘萬而此外撫按¶
察核續請者不與焉阻稽刼失解不時至者不與焉秦¶
督淮撫水師之請增兵益餉者不與焉約畧計之少亦¶
又須百餘萬而兵部所報缺兵不及三百萬臣猶恐邊¶
人執言仍須補伍如此即是有虧無抵往者出入相准¶
<pb:KR4e0240_WYG_029-4b>¶
猶不足今缺額至四分之一此雖盡傾内帑不能應一¶
旦誤事決裂非臣任其咎乎生節之效逺者五年三年¶
最速亦須一年而今所急即在旦夕耳謀及權宜又多¶
不可皇上聖明具超世之識臣亦儒者有守道之誠蚤¶
夜竭思惟求得乎見諸詩書近于仁義而為之無已其¶
宥罪錫類乎何謂宥罪葢舜典曰金作贖刑呂刑曰墨¶
辟疑赦其罰百鍰劓辟疑赦其罰惟倍剕辟疑赦其罰¶
倍差宫辟疑赦其罰六百大辟疑赦其罰千鍰由此言¶
<pb:KR4e0240_WYG_029-5a>¶
之贖罪之議不起于晁錯而起于帝舜詩書之所稱也¶
葢古聖王好生如天而未嘗不憂國用之匱故其術如¶
此今請勅下刑部自戍遣以至大辟之稍輕矜疑者分¶
别情由等差則數凡戍聽贖十之九辟聽贖十之一此¶
在臣部以為權宜在聖恩惟曰浩蕩何傷乎是乃仁術¶
也何謂錫類夫毁家急公者忠也顯名揚親者孝也今¶
誠令外官四品以下七品以上歴俸一年無過者聽得¶
捐俸餉兵四品五百金五品而下正印三百餘二百朝¶
<pb:KR4e0240_WYG_029-5b>¶
廷即欲報之無務加之職級惟請給予應得誥命使得¶
贈封其父母此不同加銜復官于國家爵禄不費又其¶
所應得惟早一二年耳于名器亦非濫也而使人子得¶
早致其情于其父母風木無恨詩曰孝子不匱永錫爾¶
類此為孝治天下敎孝者也此二者臣以為堯舜之術¶
忠孝之教而可以生財孔曾復生必亦謂之大道矣要¶
其行之不過二年蠲免罷亦罷幸皇上決計即日下詔¶
施行崇禎十六年月日具題¶
<pb:KR4e0240_WYG_029-6a>¶
　　覆奏併餉疏¶
題為乞併三餉為一餉以清餉源事臣于本年六月内¶
具題前事奉聖㫖本内併三餉為一餉以便清稽兼省¶
紊溷深得執簡馭繁之法以後各省直徴收民糧悉去¶
三餉雜餉名色止開正賦兵餉二則依田起科俟事平¶
酌減依議行其易知單式様併分𣲖省鎮司官即詳議¶
來看至罷抽練杜耗糜自屬確論但兵還原伍作何操¶
練責成著同兵部從長㑹議具奏欽此欽遵科抄到部¶
<pb:KR4e0240_WYG_029-6b>¶
除練兵還伍操練事宜即咨兵部㑹議具奏外又行三¶
餉司官即議易知單式様併三司分配省鎮出入確規¶
限三日内説堂以憑覆奏今據新餉司郎中張鳴駿邊¶
餉司主事劉顯績練餉司員外郎陳扆誦㑹稱遵即公¶
同酌議分配之法察三餉非出數不均則入數不一即¶
配為三分而省直錢糧練餉已于各鎮皆有分撥因議¶
併三司為二司將鎮之繁者搭以簡餉之多者配以少¶
並易知單式様到臣臣復面集各官再四從長商確詳¶
<pb:KR4e0240_WYG_029-7a>¶
妥實可永行謹將兩餉改名左右二司及分定鎮分與¶
省府錢糧配搭額徴蠲免各數目别牘備開仰塵聖覽¶
易知單式一併進呈伏乞睿裁速勅臣部通行遵奉施¶
行抑臣又有請焉臣按計冊臣部所定天下地畝正加¶
錢糧皆有定額而今聞多寡懸絶自一錢三分以至二¶
錢餘此必有私𣲖沿徴者矣私𣲖者如地方創為㑹計¶
公費名色額外私加者是也沿徴者如本是間舉而沿¶
為永科如榜紙只元年所用而歲以為常鄉㑹舉朝覲¶
<pb:KR4e0240_WYG_029-7b>¶
皆三年一行而無年不取之類是也請立嚴限勅各該¶
撫按通取州縣開徴欵項數目一一開明報部對勘則¶
百矇俱出矣又徴糧定以毎年四限則有節而民得以¶
休每限定數四分之一則截然而胥不能惑具詳單式¶
統候裁酌飭行¶
　計開¶
　　兵餉左司¶
　　　每年出數¶
<pb:KR4e0240_WYG_029-8a>¶
　　　　薊州鎮月餉銀一百七十二萬一千九十一¶
　　　　　兩零¶
　　　　密雲鎮月餉銀七十五萬五千九百五十四¶
　　　　　兩零¶
　　　　昌平鎮月餉銀三十七萬七千四百九十五¶
　　　　　兩零¶
　　　　柳溝鎮月餉銀二十八萬八千二百三十三¶
　　　　　兩零¶
<pb:KR4e0240_WYG_029-8b>¶
　　　　宣府鎮月餉銀四十八萬六千一百六十二¶
　　　　　兩零¶
　　　　易州鎮月餉銀一百三十萬三千九百三十¶
　　　　　六兩零¶
　　　　陽和鎮月餉銀五十六萬八千三百四十九¶
　　　　　兩零¶
　　　　大同鎮月餉銀六十九萬七千九百八十兩¶
　　　　　零¶
<pb:KR4e0240_WYG_029-9a>¶
　　　　延綏鎮月餉銀三十三萬八千九百八十三¶
　　　　　兩零¶
　　　　甘肅鎮月餉銀一十三萬七千五百八十八¶
　　　　　兩零¶
　　　　固原鎮月餉銀四十萬三千四百七十四兩¶
　　　　　零¶
　　　　勇衛營加增鹽菜銀二萬六千四十兩¶
　　　　太監公費銀三千兩¶
<pb:KR4e0240_WYG_029-9b>¶
　　　　京營及御馬監牢役工食共銀二萬四千八¶
　　　　　百六兩八錢¶
　　　　京營練兵日犒銀三萬兩¶
　　　　京支各項銀七十九萬六千九百六十兩零¶
　　　　内供雜項銀四萬六千兩¶
　　　　京營勇衛等營料草價值銀四十七萬一千¶
　　　　　二百四十三兩¶
　　　　勇衛京營官軍廩糧米折行糧銀四十八萬¶
<pb:KR4e0240_WYG_029-10a>¶
　　　　　兩¶
　　　　選練官舍銀二十一萬四千八百兩¶
　　　　認還光禄寺一萬兩¶
　　　　認還内庫銀二萬五千兩¶
　　　　又該剿餉銀一百四十萬三千六百四十三¶
　　　　　兩零¶
　　　　　以上每年通共出銀一千零六十一萬零¶
　　　　　　七百四十三兩¶
<pb:KR4e0240_WYG_029-10b>¶
　　　每年入數¶
　　　　浙江額銀一百五十萬三千五百八十七兩¶
　　　　　零¶
　　　　廣東額銀八十三萬一百四十一兩零¶
　　　　四川額銀六十三萬六千一百六十九兩零¶
　　　　陜西額銀七十三萬四千八百七十兩零¶
　　　　廣西額銀二十七萬五千一百四十五兩零¶
　　　　貴州額銀四萬二千六百五兩零¶
<pb:KR4e0240_WYG_029-11a>¶
　　　　河南河北二府彰德衛輝懷慶開封府屬各¶
　　　　　縣原武陽武封丘延津額銀五十萬七百¶
　　　　　一十兩零¶
　　　　河南五府開封歸德河南汝寧南陽汝州一¶
　　　　　州額銀一百七十萬三千九百六十八兩¶
　　　　　零此項全蠲訖¶
　　　　蘇州府額銀五十六萬五千五百一十八兩¶
　　　　　零¶
<pb:KR4e0240_WYG_029-11b>¶
　　　　鎮江府額銀一十萬六千七百四十兩零¶
　　　　徽州府額銀九萬九千五百三十八兩零¶
　　　　池州府額銀五萬三千八百八十六兩零¶
　　　　廬州府額銀一十六萬一千二百二十四兩¶
　　　　　零此項全蠲訖¶
　　　　淮安府額銀二十四萬七千七百八十一兩¶
　　　　　零内除蠲免銀七萬八千一百六十四兩¶
　　　　　零外實徴銀一十六萬九千六百一十六¶
<pb:KR4e0240_WYG_029-12a>¶
　　　　　兩零¶
　　　　安慶府額銀八萬七千四百七十二兩零内¶
　　　　　除蠲免銀五萬一千六百七十九兩零外¶
　　　　　實徴銀三萬五千七百九十三兩零¶
　　　　廣德州額銀四萬六千一百七十三兩零¶
　　　　徐州額銀六萬四千七十五兩零内除蠲免¶
　　　　　銀三萬六千一百二十四兩零外實徴銀¶
　　　　　二萬七千九百五十兩零¶
<pb:KR4e0240_WYG_029-12b>¶
　　　　順天府額銀一十萬一千一百七十七兩零¶
　　　　　内除蠲免銀一萬五千一百八十兩零實¶
　　　　　徴銀八萬五千九百九十六兩零¶
　　　　河間府額銀一十三萬九千三百九十七兩¶
　　　　　零内除蠲免銀四萬二千五百三十八兩¶
　　　　　零實徴銀九萬六千八百五十九兩零¶
　　　　廣平府額銀六萬二百三兩零¶
　　　　大名府額銀一十四萬九千一百八十九兩¶
<pb:KR4e0240_WYG_029-13a>¶
　　　　　零内除蠲免銀二萬四千一百七十兩零¶
　　　　　實徴銀一十二萬五千一十八兩零¶
　　　　延慶州額銀四千二百七兩零¶
　　　　淮安等五倉新舊税并倉助銀八萬四千八¶
　　　　　百六十兩¶
　　　　各衛陞科額銀一萬一千五百一兩零内除¶
　　　　　蠲免銀九百三十五兩零實徴銀一萬五¶
　　　　　百六十六兩零¶
<pb:KR4e0240_WYG_029-13b>¶
　　　　屯牧加科銀三萬二千兩¶
　　　　鹽課額銀一百一十八萬七千九百五十兩¶
　　　　　零¶
　　　　闗税額銀四十四萬一千六百三兩零¶
　　　　　以上每年共入銀九百八十七萬一千七¶
　　　　　　百兩零十六十七兩年每年共蠲免銀¶
　　　　　　二百一十一萬三千九百八十五兩零¶
　　　　　　除外實徴銀七百七十五萬七千七百¶
<pb:KR4e0240_WYG_029-14a>¶
　　　　　　一十五兩零共計缺額銀二百八十五¶
　　　　　　萬三千二十七兩零¶
　　兵餉右司¶
　　　每年出數¶
　　　　寧逺鎮月餉銀一百五十三萬四千六百一¶
　　　　　十九兩零¶
　　　　山海鎮月餉銀七十萬七千七百八十九兩¶
　　　　　零¶
<pb:KR4e0240_WYG_029-14b>¶
　　　　永平鎮月餉銀八十七萬二千九十二兩零¶
　　　　天津鎮月餉預計召買等銀二百三十三萬¶
　　　　　五千六百五十七兩零¶
　　　　通州鎮月餉銀三十九萬五千一百六十三¶
　　　　　兩零¶
　　　　山西鎮月餉銀三十六萬六千九百三十三¶
　　　　　兩零¶
　　　　寧夏鎮月餉銀二十三萬七千八百八十四¶
<pb:KR4e0240_WYG_029-15a>¶
　　　　　兩零¶
　　　　登鎮月餉銀二十七萬九百三十兩零¶
　　　　臨鎮月餉銀二十三萬六千二百四兩零¶
　　　　鳳陽䕶陵兵餉銀四萬二千五百四十兩¶
　　　　京勇等營草料銀四十萬六千兩¶
　　　　扺還冏寺銀二萬兩¶
　　　　勇衛營健丁鹽菜銀三萬八百六十兩¶
　　　　京營勇衛各倉塲召買料豆草束銀二十九¶
<pb:KR4e0240_WYG_029-15b>¶
　　　　　萬兩¶
　　　　京營練兵日犒銀三萬兩¶
　　　　京衛新兵四十兩月米折銀二千七百一十¶
　　　　　二兩¶
　　　　援兵行鹽銀一百二十萬兩¶
　　　　認還光禄寺銀一萬兩¶
　　　　認還内庫銀二萬五千兩¶
　　　　又該剿餉銀一百五十九萬六千三百五十¶
<pb:KR4e0240_WYG_029-16a>¶
　　　　　六兩零¶
　　　　　以上每年通共出銀一千六十一萬七百¶
　　　　　　四十三兩零¶
　　　每年入數¶
　　　　江西額銀一百二十八萬一千四百六兩零¶
　　　　福建額銀六十六萬五千七百七十二兩零¶
　　　　山西額銀一百一萬六百五十三兩零¶
　　　　山東額銀二百一十五萬五千六百六十三¶
<pb:KR4e0240_WYG_029-16b>¶
　　　　　兩零内除蠲免銀一百三十三萬六千六¶
　　　　　百四十六兩零實徴銀八十一萬九千一¶
　　　　　十七兩零¶
　　　　雲南額銀一十二萬八千五百六十四兩零¶
　　　　湖廣江南八府二州額銀八十九萬七百三¶
　　　　　十一兩零¶
　　　　湖廣江北七府額銀六十四萬五千六百四¶
　　　　　十二兩零此項全蠲免¶
<pb:KR4e0240_WYG_029-17a>¶
　　　　常州府額銀二十五萬三千一百七兩零¶
　　　　松江府額銀二十三萬二千八百八十三兩¶
　　　　　零¶
　　　　寧國府額銀一十一萬八千六百七十二兩¶
　　　　　零¶
　　　　太平府額銀七萬三千八百六十七兩零¶
　　　　應天府額銀二十三萬八千四百六十三兩¶
　　　　　零¶
<pb:KR4e0240_WYG_029-17b>¶
　　　　鳳陽府額銀二十一萬二千七百二十四兩¶
　　　　　零内除蠲免銀八萬一千六百九十六兩¶
　　　　　零實徴銀一十三萬一千二十七兩零¶
　　　　揚州府額銀二十萬六千二百七十五兩零¶
　　　　和州額銀二萬四百九十五兩零内除蠲免¶
　　　　　銀六千一百五十五兩零實徴銀一萬四¶
　　　　　千三百三十九兩零¶
　　　　滁州額銀一萬五千八百五十四兩零¶
<pb:KR4e0240_WYG_029-18a>¶
　　　　永平府額銀二萬六千六百九十三兩零¶
　　　　保定府額銀一十三萬八千一百二十七兩¶
　　　　　零内除蠲免銀九千五百七十四兩零實¶
　　　　　徴銀一十二萬八千五百五十二兩零¶
　　　　眞定府額銀二十萬三千四百三十二兩零¶
　　　　　内除蠲免銀四萬一千八百七十一兩零¶
　　　　　實徴銀一十六萬一千五百六十兩零¶
　　　　順德府額銀四萬一千五百五十兩零内除¶
<pb:KR4e0240_WYG_029-18b>¶
　　　　　蠲免銀二萬九百三十二兩零實徴銀二¶
　　　　　萬六百一十七兩零¶
　　　　保安州額銀一千九百二十三兩零¶
　　　　南京屯𣲖額銀一萬一千三百一十四兩¶
　　　　工部蘆課額銀一萬四千八十五兩¶
　　　　宣課司稅額銀一萬一百六十兩¶
　　　　五城典稅額銀二千二百一十兩¶
　　　　鹽課額銀一百一十八萬七千九百五十兩¶
<pb:KR4e0240_WYG_029-19a>¶
　　　　　零¶
　　　　闗税額銀四十四萬一千六百三兩零¶
　　　　　以上每年共入銀一千二十二萬九千八¶
　　　　　　百三十二兩零十六十七兩年每年共¶
　　　　　　蠲免銀二百一十四萬二千五百二十¶
　　　　　　兩零除外實徴銀八百零八萬七千三¶
　　　　　　百一十一兩零共缺額銀二百五十二¶
　　　　　　萬三千四百三十七兩¶
<pb:KR4e0240_WYG_029-19b>¶
　　　　　二司每年共該出銀二千一百二十二萬¶
　　　　　　一千四百八十七兩零共該入銀二千¶
　　　　　　一十萬一千五百三十三兩零除蠲免¶
　　　　　　去銀四百二十五萬六千五百零六兩¶
　　　　　　實徴銀一千五百八十四萬五千零二¶
　　　　　　十七兩共計缺額銀五百三十七萬六¶
　　　　　　千四百五十九兩等因崇禎十六年八¶
　　　　　　月十七日奉㫖據奏三餉併一分為左¶
<pb:KR4e0240_WYG_029-20a>¶
　　　　　　右二司配定省鎮出入及易知單式具¶
　　　　　　見綜理知道了錢糧自有定額州縣官¶
　　　　　　私𣲖沿徴剝民罔上最為可恨著該撫¶
　　　　　　按嚴飭仍將開徴欵項數目勒限冊報¶
　　　　　　并照式立限俱依議欽此¶
　¶
　¶
　¶
<pb:KR4e0240_WYG_029-20b>¶
　¶
　¶
　¶
　¶
　¶
　¶
　¶
　倪文貞奏疏巻八¶
